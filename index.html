<!DOCTYPE html>
<html>
    <head>
            <meta name="viewport" content="width=device-width, initial-scale=1, minimum-scale=1, height=device-height">
    <title>Völuspá - Snerpa</title>
    <style>
            @media (max-width: 1000px){
                blockquote {
                    justify-content: center;
                }
                dl {
                    width: fit-content;
                    margin: auto;
                }
            }
            li {
                font-size: 1.7em;
            }

            
            @media (max-width: 550px){
                dl{
                    width: unset;
                    margin: 0 !important;
                }
                li {
                    font-size: 1.5em;
                }
                blockquote {
                    margin: 20px 0;
                }
            }
        </style>
</head><body><titile>
    

<p><br></p><p><br>



</p><center><h2>Völuspá</h2></center><p></p><hr>



<blockquote>

<dl>

<ol>

</li><li><dd><font size="+3">H</font>ljóðs bið eg allar

</dd><dd>    helgar kindir,

</dd><dd>    meiri og minni

</dd><dd>    mögu Heimdallar. 

</dd><dd>    Viltu að eg, Valföður,

</dd><dd>    vel fyr telja

</dd><dd>    forn spjöll fira,

</dd><dd>    þau er fremst um man.<p>



</p></li><li><dd><font size="+3">E</font>g man jötna

</dd><dd>    ár um borna,

</dd><dd>    þá er forðum mig

</dd><dd>    fædda höfðu.

</dd><dd>    Níu man eg heima,

</dd><dd>    níu íviði,

</dd><dd>    mjötvið mæran

</dd><dd>    fyr mold neðan.<p>



</p></li><li><dd><font size="+3">Á</font>r var alda,

</dd><dd>    það er ekki var,

</dd><dd>    var-a sandur né sær

</dd><dd>    né svalar unnir;

</dd><dd>    jörð fannst æva

</dd><dd>    né upphiminn,

</dd><dd>    gap var ginnunga

</dd><dd>    en gras hvergi, <p>



</p></li><li><dd><font size="+3">á</font>ður Burs synir

</dd><dd>    bjöðum um ypptu,

</dd><dd>    þeir er Miðgarð

</dd><dd>    mæran skópu;

</dd><dd>    sól skein sunnan

</dd><dd>    á salar steina,

</dd><dd>    þá var grund gróin 

</dd><dd>    grænum lauki.<p>



</p></li><li><dd><font size="+3">S</font>ól varp sunnan,

</dd><dd>    sinni mána,

</dd><dd>    hendi inni hægri

</dd><dd>    um himinjöður;

</dd><dd>    sól það né vissi

</dd><dd>    hvar hún sali átti,

</dd><dd>    stjörnur það né vissu

</dd><dd>    hvar þær staði áttu,

</dd><dd>    máni það né vissi

</dd><dd>    hvað hann megins átti.<p>





</p></li><li><dd><font size="+3">Þ</font>á gengu regin öll

</dd><dd>    á rökstóla,

</dd><dd>    ginnheilög goð,

</dd><dd>    og um það gættust;

</dd><dd>    nótt og niðjum

</dd><dd>    nöfn um gáfu,

</dd><dd>    morgun hétu

</dd><dd>    og miðjan dag,

</dd><dd>    undorn og aftan,

</dd><dd>    árum að telja.<p>



</p></li><li><dd><font size="+3">H</font>ittust æsir

</dd><dd>    á Iðavelli,

</dd><dd>    þeir er hörg og hof

</dd><dd>    hátimbruðu;

</dd><dd>    afla lögðu,

</dd><dd>    auð smíðuðu,

</dd><dd>    tangir skópu

</dd><dd>    og tól gerðu.<p>



</p></li><li><dd><font size="+3">T</font>efldu í túni,

</dd><dd>    teitir vóru,

</dd><dd>    var þeim vettergis

</dd><dd>    vant úr gulli,

</dd><dd>    uns þrjár kómu

</dd><dd>    þursa meyjar

</dd><dd>    ámáttkar mjög

</dd><dd>    úr Jötunheimum.<p>



</p></li><li><dd><font size="+3">Þ</font>á gengu regin öll

</dd><dd>    á rökstóla,

</dd><dd>    ginnheilög goð,

</dd><dd>    og um það gættust,

</dd><dd>    hver skyldi dverga

</dd><dd>    dróttir skepja

</dd><dd>    úr Brimis blóði

</dd><dd>    og úr Bláins leggjum.<p>



</p></li><li><dd><font size="+3">Þ</font>ar var Mótsognir

</dd><dd>    mæstur um orðinn

</dd><dd>    dverga allra,

</dd><dd>    en Durinn annar;

</dd><dd>    þeir mannlíkun

</dd><dd>    mörg um gerðu

</dd><dd>    dvergar úr jörðu,

</dd><dd>    sem Durinn sagði.<p>



</p></li><li><dd><font size="+3">N</font>ýi og Niði,

</dd><dd>    Norðri og Suðri,

</dd><dd>    Austri og Vestri,

</dd><dd>    Alþjófur, Dvalinn,

</dd><dd>    Bívör, Bávör,

</dd><dd>    Bömbur, Nóri,

</dd><dd>    Án og Ánar,

</dd><dd>    Ái, Mjöðvitnir.<p>



</p></li><li><dd><font size="+3">V</font>eigur og Gandálfur,

</dd><dd>    Vindálfur, Þráinn,

</dd><dd>    Þekkur og Þorinn,

</dd><dd>    Þrár, Vitur og Litur,

</dd><dd>    Nár og Nýráður,

</dd><dd>    nú hefi eg dverga,

</dd><dd>    - Reginn og Ráðsviður, -

</dd><dd>    rétt um talda.<p>



</p></li><li><dd><font size="+3">F</font>íli, Kíli,

</dd><dd>    Fundinn, Náli,

</dd><dd>    Hefti, Víli,

</dd><dd>    Hannar, Svíur,

</dd><dd>    Frár, Hornbori,

</dd><dd>    Frægur og Lóni,

</dd><dd>    Aurvangur, Jari,

</dd><dd>    Eikinskjaldi.<p>



</p></li><li><dd><font size="+3">M</font>ál er dverga

</dd><dd>    í Dvalins liði

</dd><dd>    ljóna kindum

</dd><dd>    til Lofars telja,

</dd><dd>    þeir er sóttu

</dd><dd>    frá salar steini

</dd><dd>    Aurvanga sjöt

</dd><dd>    til Jöruvalla.<p>



</p></li><li><dd><font size="+3">Þ</font>ar var Draupnir

</dd><dd>    og Dólgþrasir,

</dd><dd>    Hár, Haugspori,

</dd><dd>    Hlévangur, Glói,

</dd><dd>    Skirvir, Virvir,

</dd><dd>    Skáfiður, Ái.<p>



</p></li><li><dd><font size="+3">Á</font>lfur og Yngvi,

</dd><dd>    Eikinskjaldi,

</dd><dd>    Fjalar og Frosti,

</dd><dd>    Finnur og Ginnar;

</dd><dd>    það mun upp

</dd><dd>    meðan öld lifir,

</dd><dd>    langniðja tal

</dd><dd>    Lofars hafað.<p>



</p></li><li><dd><font size="+3">U</font>ns þrír kómu

</dd><dd>    úr því liði

</dd><dd>    öflgir og ástkir

</dd><dd>    æsir að húsi,

</dd><dd>    fundu á landi

</dd><dd>    lítt megandi

</dd><dd>    Ask og Emblu

</dd><dd>    örlöglausa.<p>



</p></li><li><dd><font size="+3">Ö</font>nd þau né áttu,

</dd><dd>    óð þau né höfðu,

</dd><dd>    lá né læti

</dd><dd>    né litu góða;

</dd><dd>    önd gaf Óðinn,

</dd><dd>    óð gaf Hænir,

</dd><dd>    lá gaf Lóður

</dd><dd>    og litu góða.<p>



</p></li><li><dd><font size="+3">A</font>sk veit eg standa,

</dd><dd>    heitir Yggdrasill,

</dd><dd>    hár baðmur, ausinn

</dd><dd>    hvíta auri;

</dd><dd>    þaðan koma döggvar

</dd><dd>    þær er í dala falla,

</dd><dd>    stendur æ yfir grænn

</dd><dd>    Urðarbrunni.<p>



</p></li><li><dd><font size="+3">Þ</font>aðan koma meyjar

</dd><dd>    margs vitandi

</dd><dd>    þrjár úr þeim sæ,

</dd><dd>    er und þolli stendur;

</dd><dd>    Urð hétu eina,

</dd><dd>    aðra Verðandi,

</dd><dd>     skáru á skíði, 

</dd><dd>    Skuld ina þriðju.

</dd><dd>    Þær lög lögðu,

</dd><dd>    þær líf kuru

</dd><dd>    alda börnum,

</dd><dd>    örlög seggja.<p>



</p></li><li><dd><font size="+3">Þ</font>að man hún fólkvíg

</dd><dd>    fyrst í heimi,

</dd><dd>    er Gullveigu

</dd><dd>    geirum studdu

</dd><dd>    og í höll Hárs

</dd><dd>    hana brenndu,

</dd><dd>    þrisvar brenndu,

</dd><dd>    þrisvar borna,

</dd><dd>    oft, ósjaldan;

</dd><dd>    þó hún enn lifir.<p>



</p></li><li><dd><font size="+3">H</font>eiði hana hétu

</dd><dd>    hvar er til húsa kom,

</dd><dd>    völu velspáa,

</dd><dd>    vitti hún ganda;

</dd><dd>    seið hún hvar er hún kunni,

</dd><dd>    seið hún hugleikin,

</dd><dd>    æ var hún angan

</dd><dd>    illrar brúðar.<p>



</p></li><li><dd><font size="+3">Þ</font>á gengu regin öll

</dd><dd>    á rökstóla,

</dd><dd>    ginnheilög goð,

</dd><dd>    og um það gættust

</dd><dd>    hvort skyldu æsir 

</dd><dd>    afráð gjalda

</dd><dd>    eða skyldu goðin öll

</dd><dd>    gildi eiga.<p>



</p></li><li><dd><font size="+3">F</font>leygði Óðinn

</dd><dd>    og í fólk um skaut,

</dd><dd>    það var enn fólkvíg

</dd><dd>    fyrst í heimi;

</dd><dd>    brotinn var borðveggur

</dd><dd>    borgar ása,

</dd><dd>    knáttu vanir vígspá

</dd><dd>    völlu sporna.<p>



</p></li><li><dd><font size="+3">Þ</font>á gengu regin öll

</dd><dd>    á rökstóla,

</dd><dd>    ginnheilög goð,

</dd><dd>    og um það gættust

</dd><dd>    hverjir hefði loft allt

</dd><dd>    lævi blandið

</dd><dd>    eða ætt jötuns

</dd><dd>    Óðs mey gefna.<p>



</p></li><li><dd><font size="+3">Þ</font>ór einn þar vó

</dd><dd>    þrunginn móði,

</dd><dd>     hann sjaldan situr

</dd><dd>    er hann slíkt um fregn.

</dd><dd>    Á gengust eiðar,

</dd><dd>    orð og særi,

</dd><dd>    mál öll meginleg

</dd><dd>    er á meðal fóru.<p>



</p></li><li><dd><font size="+3">V</font>eit hún Heimdallar

</dd><dd>    hljóð um fólgið

</dd><dd>    undir heiðvönum

</dd><dd>    helgum baðmi;

</dd><dd>    á sér hún ausast

</dd><dd>    aurgum fossi

</dd><dd>    af veði Valföðurs.

</dd><dd>    Vituð ér enn  eða hvað?<p>



</p></li><li><dd><font size="+3">E</font>in sat hún úti

</dd><dd>    þá er inn aldni kom

</dd><dd>    yggjungur ása

</dd><dd>    og í augu leit:

</dd><dd>    Hvers fregnið mig?

</dd><dd>    Hví freistið mín?

</dd><dd>    Allt veit eg, Óðinn,

</dd><dd>    hvar þú auga falt,

</dd><dd>    í inum mæra

</dd><dd>    Mímisbrunni.

</dd><dd>    Drekkur mjöð Mímir

</dd><dd>    morgun hverjan

</dd><dd>    af veði Valföðurs.

</dd><dd>    Vituð ér enn  eða hvað?<p>



</p></li><li><dd><font size="+3">V</font>aldi henni Herföður

</dd><dd>    hringa og men,

</dd><dd>    fékk spjöll spakleg

</dd><dd>    og spá ganda,

</dd><dd>    sá hún vítt og um vítt

</dd><dd>    um veröld hverja.<p>



</p></li><li><dd><font size="+3">S</font>á hún valkyrjur

</dd><dd>    vítt um komnar,

</dd><dd>    görvar að ríða

</dd><dd>    til Goðþjóðar;

</dd><dd>    Skuld hélt skildi,

</dd><dd>    en Skögul önnur,

</dd><dd>    Gunnur, Hildur, Göndul

</dd><dd>    og Geirskögul.

</dd><dd>    Nú eru taldar

</dd><dd>    nönnur Herjans,

</dd><dd>    görvar að ríða

</dd><dd>    grund valkyrjur.<p>



</p></li><li><dd><font size="+3">E</font>g sá Baldri,

</dd><dd>    blóðgum tívur,

</dd><dd>    Óðins barni, 

</dd><dd>    örlög fólgin;

</dd><dd>    stóð um vaxinn

</dd><dd>    völlum hærri

</dd><dd>    mjór og mjög fagur

</dd><dd>    mistilteinn.<p>



</p></li><li><dd><font size="+3">V</font>arð af þeim meiði,

</dd><dd>    er mær sýndist,

</dd><dd>    harmflaug hættleg,

</dd><dd>    Höður nam skjóta.

</dd><dd>    Baldurs bróðir var

</dd><dd>    um borinn snemma,

</dd><dd>    sá nam Óðins sonur

</dd><dd>    einnættur vega.<p>



</p></li><li><dd><font size="+3">Þ</font>ó hann æva hendur

</dd><dd>    né höfuð kembdi,

</dd><dd>    áður á bál um bar

</dd><dd>    Baldurs andskota;

</dd><dd>    en Frigg um grét

</dd><dd>    í Fensölum

</dd><dd>    vá Valhallar.

</dd><dd>    Vituð ér enn  eða hvað?<p>



</p></li><li><dd><font size="+3">Þ</font>á kná Váli

</dd><dd>    vígbönd snúa,

</dd><dd>    heldur voru harðger

</dd><dd>    höft úr þörmum.<p>



</p></li><li><dd><font size="+3">H</font>aft sá hún liggja

</dd><dd>    undir Hveralundi,

</dd><dd>    lægjarns líki

</dd><dd>    Loka áþekkjan.

</dd><dd>    Þar situr Sigyn

</dd><dd>    þeygi um sínum

</dd><dd>    ver vel glýjuð.

</dd><dd>    Vituð ér enn  eða hvað?<p>



</p></li><li><dd><font size="+3">Á</font> fellur austan

</dd><dd>    um eiturdala

</dd><dd>    söxum og sverðum,

</dd><dd>    Slíður heitir sú.<p>



</p></li><li><dd><font size="+3">S</font>tóð fyr norðan

</dd><dd>    á Niðavöllum

</dd><dd>    salur úr gulli

</dd><dd>    Sindra ættar;

</dd><dd>    en annar stóð

</dd><dd>    á Ókólni

</dd><dd>    bjórsalur jötuns,

</dd><dd>    en sá Brimir heitir.<p>



</p></li><li><dd><font size="+3">S</font>al sá hún standa

</dd><dd>    sólu fjarri

</dd><dd>    Náströndu á,

</dd><dd>    norður horfa dyr.

</dd><dd>    Féllu eiturdropar

</dd><dd>    inn um ljóra,

</dd><dd>    sá er undinn salur

</dd><dd>    orma hryggjum.<p>



</p></li><li><dd><font size="+3">S</font>á hún þar vaða

</dd><dd>    þunga strauma

</dd><dd>    menn meinsvara

</dd><dd>    og morðvarga

</dd><dd>    og þann er annars glepur

</dd><dd>    eyrarúnu.

</dd><dd>    Þar saug Niðhöggur

</dd><dd>    nái framgengna,

</dd><dd>    sleit vargur vera.

</dd><dd>    Vituð ér enn  eða hvað?<p>



</p></li><li><dd><font size="+3">A</font>ustur sat in aldna

</dd><dd>    í Járnviði

</dd><dd>    og fæddi þar

</dd><dd>    Fenris kindir.

</dd><dd>    Verður af þeim öllum

</dd><dd>    einna nokkur

</dd><dd>    tungls tjúgari

</dd><dd>    í trölls hami. <p>



</p></li><li><dd><font size="+3">F</font>yllist fjörvi

</dd><dd>    feigra manna,

</dd><dd>    rýður ragna sjöt

</dd><dd>    rauðum dreyra.

</dd><dd>    Svört verða sólskin

</dd><dd>    um sumur eftir,

</dd><dd>    veður öll válynd.

</dd><dd>    Vituð ér enn  eða hvað?<p>



</p></li><li><dd><font size="+3">S</font>at þar á haugi

</dd><dd>    og sló hörpu

</dd><dd>    gýgjar hirðir,

</dd><dd>    glaður Eggþér;

</dd><dd>    gól um honum

</dd><dd>    í galgviði

</dd><dd>    fagurrauður hani,

</dd><dd>    sá er Fjalar heitir.<p>



</p></li><li><dd><font size="+3">G</font>ól um ásum

</dd><dd>    Gullinkambi,

</dd><dd>    sá vekur hölda

</dd><dd>    að Herjaföðurs;

</dd><dd>    en annar gelur

</dd><dd>    fyr jörð neðan

</dd><dd>    sótrauður hani

</dd><dd>    að sölum Heljar.<p>



</p></li><li><dd><font size="+3">G</font>eyr Garmur mjög

</dd><dd>    fyr Gnipahelli,

</dd><dd>    festur mun slitna

</dd><dd>    en freki renna.

</dd><dd>    Fjöld veit hún fræða,

</dd><dd>    fram sé eg lengra

</dd><dd>    um ragnarök

</dd><dd>    römm sigtíva.<p>



</p></li><li><dd><font size="+3">B</font>ræður munu berjast

</dd><dd>    og að bönum verðast,

</dd><dd>    munu systrungar

</dd><dd>    sifjum spilla;

</dd><dd>    hart er í heimi,

</dd><dd>    hórdómur mikill,

</dd><dd>    skeggöld, skálmöld,

</dd><dd>    skildir eru klofnir,

</dd><dd>    vindöld, vargöld,

</dd><dd>    áður veröld steypist,

</dd><dd>    mun engi maður

</dd><dd>    öðrum þyrma.<p>



</p></li><li><dd><font size="+3">L</font>eika Míms synir,

</dd><dd>    en mjötuður kyndist

</dd><dd>    að inu galla

</dd><dd>    Gjallarhorni.

</dd><dd>    Hátt blæs Heimdallur,

</dd><dd>    horn er á lofti,

</dd><dd>    mælir Óðinn

</dd><dd>    við Míms höfuð.<p>



</p></li><li><dd><font size="+3">S</font>kelfur Yggdrasils

</dd><dd>    askur standandi,

</dd><dd>    ymur ið aldna tré,

</dd><dd>    en jötunn losnar.

</dd><dd>    Hræðast allir

</dd><dd>    á helvegum

</dd><dd>    áður Surtar þann 

</dd><dd>    sefi um gleypir.<p>



</p></li><li><dd><font size="+3">H</font>vað er með ásum?

</dd><dd>    Hvað er með álfum?

</dd><dd>    Gnýr allur Jötunheimur,

</dd><dd>    æsir eru á þingi,

</dd><dd>    stynja dvergar

</dd><dd>    fyr steindurum,

</dd><dd>    veggbergs vísir.

</dd><dd>    Vituð ér enn  eða hvað?<p>



</p></li><li><dd><font size="+3">G</font>eyr nú Garmur mjög

</dd><dd>    fyr Gnipahelli,

</dd><dd>    festur mun slitna

</dd><dd>    en freki renna,

</dd><dd>    fjöld veit hún fræða,

</dd><dd>    fram sé eg lengra

</dd><dd>    um ragnarök

</dd><dd>    römm sigtíva.<p>



</p></li><li><dd><font size="+3">H</font>rymur ekur austan,

</dd><dd>    hefist lind fyrir,

</dd><dd>    snýst Jörmungandur

</dd><dd>    í jötunmóði.

</dd><dd>    Ormur knýr unnir,

</dd><dd>    en ari hlakkar,

</dd><dd>    slítur nái Niðfölur,

</dd><dd>    Naglfar losnar.<p>



</p></li><li><dd><font size="+3">K</font>jóll fer austan,

</dd><dd>    koma munu Múspells

</dd><dd>    um lög lýðir,

</dd><dd>    en Loki stýrir.

</dd><dd>    Fara fíflmegir

</dd><dd>    með freka allir,

</dd><dd>    þeim er bróðir

</dd><dd>    Býleists í för.<p>



</p></li><li><dd><font size="+3">S</font>urtur fer sunnan

</dd><dd>    með sviga lævi,

</dd><dd>    skín af sverði

</dd><dd>    sól valtíva.

</dd><dd>    Grjótbjörg gnata,

</dd><dd>    en gífur rata,

</dd><dd>    troða halir helveg

</dd><dd>    en himinn klofnar.<p>



</p></li><li><dd><font size="+3">Þ</font>á kemur Hlínar

</dd><dd>    harmur annar fram,

</dd><dd>    er Óðinn fer

</dd><dd>    við úlf vega,

</dd><dd>    en bani Belja

</dd><dd>    bjartur að Surti;

</dd><dd>    þá mun Friggjar 

</dd><dd>    falla angan.<p>



</p></li><li><dd><font size="+3">G</font>eyr nú Garmur mjög

</dd><dd>    fyr Gnipahelli,

</dd><dd>    festur mun slitna,

</dd><dd>    en freki renna.<p>



</p></li><li><dd><font size="+3">Þ</font>á kemur inn mikli

</dd><dd>    mögur Sigföður,

</dd><dd>    Víðar, vega

</dd><dd>    að valdýri.

</dd><dd>    Lætur hann megi Hveðrungs

</dd><dd>    mundum standa

</dd><dd>    hjör til hjarta,

</dd><dd>    þá er hefnt föður.<p>



</p></li><li><dd><font size="+3">G</font>ín loft yfir

</dd><dd>    lindi jarðar.

</dd><dd>    Gapa ýgs kjaftar

</dd><dd>    orms í hæðum.

</dd><dd>    Mun Óðins son

</dd><dd>    eitri mæta

</dd><dd>    vargs að dauða

</dd><dd>    Víðars niðja.<p>



</p></li><li><dd><font size="+3">Þ</font>á kemur inn mæri

</dd><dd>    mögur Hlóðynjar,

</dd><dd>    gengur Óðins sonur

</dd><dd>    við orm vega,

</dd><dd>    drepur hann af móði

</dd><dd>    Miðgarðs véur,

</dd><dd>     munu halir allir

</dd><dd>    heimstöð ryðja; 

</dd><dd>    gengur fet níu

</dd><dd>    Fjörgynjar bur

</dd><dd>    neppur frá naðri

</dd><dd>    níðs ókvíðinn.<p>



</p></li><li><dd><font size="+3">S</font>ól tér sortna,

</dd><dd>    sígur fold í mar,

</dd><dd>    hverfa af himni

</dd><dd>    heiðar stjörnur.

</dd><dd>    Geisar eimi

</dd><dd>    við aldurnara,

</dd><dd>    leikur hár hiti

</dd><dd>    við himin sjálfan.<p>



</p></li><li><dd><font size="+3">G</font>eyr nú Garmur mjög

</dd><dd>    fyr Gnipahelli,

</dd><dd>    festur mun slitna

</dd><dd>    en freki renna.<p>



</p></li><li><dd><font size="+3">S</font>ér hún upp koma

</dd><dd>    öðru sinni

</dd><dd>    jörð úr ægi

</dd><dd>    iðjagræna.

</dd><dd>    Falla fossar,

</dd><dd>    flýgur örn yfir,

</dd><dd>    sá er á fjalli

</dd><dd>    fiska veiðir.<p>



</p></li><li><dd><font size="+3">F</font>innast æsir

</dd><dd>    á Iðavelli

</dd><dd>    og um moldþinur

</dd><dd>    máttkan dæma

</dd><dd>    og minnast þar

</dd><dd>    á megindóma

</dd><dd>    og á Fimbultýs

</dd><dd>    fornar rúnar.<p>



</p></li><li><dd><font size="+3">Þ</font>ar munu eftir<br>

</dd><dd>    undursamlegar<br>

</dd><dd>    gullnar töflur<br>

</dd><dd>    í grasi finnast,<br>

</dd><dd>    þær er í árdaga<br>

</dd><dd>    áttar höfðu.<p>



</p></li><li><dd><font size="+3">M</font>unu ósánir<br>

</dd><dd>    akrar vaxa,<br>

</dd><dd>    böls mun alls batna,<br>

</dd><dd>    Baldur mun koma.<br>

</dd><dd>    Búa þeir Höður og Baldur<br>

</dd><dd>    Hrofts sigtóftir<br>

</dd><dd>    vel valtívar.<br>

</dd><dd>    Vituð ér enn eða hvað?<p>



</p></li><li><dd><font size="+3">Þ</font>á kná Hænir<br>

</dd><dd>    hlautvið kjósa<br>

</dd><dd>    og burir byggja<br>

</dd><dd>    bræðra tveggja<br>

</dd><dd>    vindheim víðan.<br>

</dd><dd>    Vituð ér enn eða hvað?<p>



</p></li><li><dd><font size="+3">S</font>al sér hún standa<br>

</dd><dd>    sólu fegra,<br>

</dd><dd>    gulli þaktan<br>

</dd><dd>    á Gimlé.<br>

</dd><dd>    Þar skulu dyggvar<br>

</dd><dd>    dróttir byggja<br>

</dd><dd>    og um aldurdaga<br>

</dd><dd>    yndis njóta.<p>



</p></li><li><dd>(<font size="+3">Þ</font>á kemur inn ríki<br>

</dd><dd>    að regindómi<br>

</dd><dd>    öflugur ofan,<br>

</dd><dd>    sá er öllu ræður.)<p>



</p></li><li><dd><font size="+3">Þ</font>ar kemur inn dimmi<br>

</dd><dd>    dreki fljúgandi,<br>

</dd><dd>    naður fránn, neðan<br>

</dd><dd>    frá Niðafjöllum;<br>

</dd><dd>    ber sér í fjöðrum,<br>

</dd><dd>    flýgur völl yfir, <br>

</dd><dd>    Niðhöggur nái.<br>

</dd><dd>    Nú mun hún sökkvast.<p>

</p></dd></li>


</blockquote>

<p><br>

</p><hr>

<p>

<b>Netútgáfan janúar 1997</b></p><p>

    Snerpa er gamalt drasl og því lagaði ég þetta

</p></titile></body></html>
